---
# Documentation: https://sourcethemes.com/academic/docs/managing-content/

title: "Matteo, dall'organizzazione degli eventi all'intelligenza artificiale"
subtitle: "Gazzetta di Modena"
summary: "Gazzetta di Modena"
authors: [admin]
tags: []
categories: []
date: 2020-07-08T14:00:17+02:00
lastmod: 2020-07-08T14:00:17+02:00
featured: false
draft: false

# Featured image
# To use, add an image named `featured.jpg/png` to your page's folder.
# Focal points: Smart, Center, TopLeft, Top, TopRight, Left, Right, BottomLeft, Bottom, BottomRight.
image:
  caption: "Gazzetta di Modena"
  focal_point: ""
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []
---

“Amo **integrare** gli interessi scientifici con quelli sociali. Adoro la scienza e la tecnologia e allo stesso tempo amo stare a contatto con le persone, motivarle, cercare di capirne la psicologia. Ho molta fiducia nelle nuove generazioni: abbiamo il compito di traghettare il mondo nel futuro con tecnologia al servizio dell'uomo, energia pulita, ambiente e vita sostenibili e nuovi paradigmi mentali più aperti”. 

Matteo Stefanini, 28 anni, di Mirandola, è dottorando in **Intelligenza Artificiale** a Modena, sotto la guida della professoressa Rita Cucchiara. Prima di arrivare al dottorato, Matteo ha conseguito **tre lauree**: in Ingegneria gestionale, in Management dell'Innovazione e imprenditorialità, in Ingegneria informatica. 

“Penso che le sfide più interessanti siano al **confine** tra più materie. Nel mio dottorato mi occupo prevalentemente di Visione e Linguaggio, cioè ricerca a cavallo tra il mondo della Computer Vision e del Natural Language Processing. Creiamo modelli di Deep Learning che permettono di passare da una modalità all'altra, ad esempio spiegare in parole il contenuto di immagini o video e viceversa, ricercare il contenuto visuale data una frase testuale. Ma anche identificare nuovi oggetti visuali e provare a descriverli. Il tutto in autonomia da un computer, che impara solo grazie a grandi quantità di dati e grazie alla progettazione di noi **umani**”. 

Voglia di fare, conoscere, sperimentare sul campo. A 16 anni Matteo si lanciò nell'organizzazione di eventi e da lì iniziarono tante avventure. “Iniziai con un gruppo di amici che via via si allargò, fondai un'associazione e nel corso degli anni arrivai a gestire eventi da quasi 2000 persone. Un impegno immane ma le soddisfazioni sono state altrettanto forti – dice Matteo – Ad un certo punto, però, ho dovuto lasciare forzatamente tutto alle spalle ma oggi ritengo che sia stata una delle mie più **grandi fortune**. 

Dopo intensi anni di studio, mi ritrovo a fare un lavoro stupendo, dove si crea conoscenza e si sta a contatto con le menti più brillanti del mondo e le ultime innovazioni. 
E ho deciso anche di intraprendere un'altra grande avventura: il TEDx!”. 

Dopo aver ottenuto la licenza per il **TEDxMirandola**, Matteo ha intrapreso questa esperienza che gli consente di mettere insieme i suoi interessi scientifici e culturali all'adrenalina di gestione di un evento e di un team di persone dinamiche. “Il connubio che più mi si addice – sorride Matteo che è inoltre impegnato in diverse realtà di volontariato – 

Un invito ai giovani: imparate ad imparare, esplorate, studiate. Non ci sono scorciatoie, ma senza che ve ne rendiate conto vi risveglierete un giorno e scoprirete di essere i **leader della vostra generazione**”.

<div align=right>

Matteo Stefanini

Intervista di Laura Solieri

Gazzetta di Modena
</div>